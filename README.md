# Suske-Wiske-lettertypes
Opgeschoonde versies van Suske &amp; Wiske lettertypes

## Ballontekst
Dit is een lettertype dat oorspronkelijk gemaakt werd door Ramon van Dam, op basis van de oude ballonteksten. Ik heb ongeldige of niet-passende tekentjes verwijderd, en de kerning volledig met de hand opnieuw gedaan (zodat de letters mooi aansluiten).

## Titelletters
Dit zijn de letters op de kaft waarmee de titel van het album geschreven zijn. Deze is op basis van
Suske & Wiske ÅÄÖ, een versie uit 2020 waar Å, Ä en Ö werden toegevoegd. Ik heb hier geopteerd voor enkel de hoofdletters (zoals op de albums), en heb ook het streepje toegevoegd zoals te zien in heruitgaven van «Het mini-mierennest». Wat op z'n minst nog ontbreekt zijn de aanhalingstekens die te zien zijn bij heruitgaven van «Angst op de “Amsterdam”», cijfers zoals bij «De 7 schaken», en de nieuwe letters bij het hommagealbum «Vincent van Grroaâarrgh!».
